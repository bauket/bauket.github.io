#### Rumoer over Riel laat bewoner koud

# Teun Gijssen: 'Ik blijf gewoon zitten'

##### Door Mario Bouwmans<br/>(Verschenen in Eindhovens Dagblad, 30 juni 1999)

**&quot;Ik mag hier wonen van begin tot eind, hebben ze bij Philips gezegd. Ik 
blijf gewoon zitten.&quot; In zijn vervallen woonstee op Riel, het gehucht 
halverwege Eindhoven en Geldrop, is kunstenaar en kluizenaar Teun Gijssen alle 
opwinding over een mogelijke dubieuze grondtransactie binnen het 
Philips-concern ontgaan.**

<!--
![ ](images/19990630ed.jpg)<br/>
_De woonstee van Teun Gijssen op Riel, gelegen op het perceel waarover binnen Philips rumoer is ontstaan.<br>
(Foto: Ton de Hond)_
-->

De bijna negentigjarige Teun Gijssen woont en werkt op die bewuste grond: 
5000&nbsp;m<sup>2</sup> - en niet vijf hectare zoals gisteren per vergissing 
werd gemeld. Gijssen heeft een levenslang recht van opstal. &quot;Ik ben hier 
vrij, voel me vrij&quot;, zegt hij verscholen tussen lover en kringloopwaar, 
turend over de weilanden waar aan de einder de stad langzaam oprukt.

Tot gisteren wist de markante schilder niet dat de Philips-grond onder zijn 
voeten verkocht is voor 16,969 gulden, ofwel drie gulden en een dubbeltje per 
vierkante meter. &quot;Dat heeft me niemand vertelt.&quot; Een jurist van 
Philips Vastgoed Beheer en Diensten kocht met instemming van diens chef. Beiden 
zijn inmiddels door hun werkgever geschorst omdat ze waarschijnlijk niet de 
vereiste toestemming hebben gevraagd van de directie van Philips Electronics 
Nederland. De koopakte is op naam gesteld van de vrouw van de employ√©.

## Tot de nok

&quot;Wat een toestanden&quot;, reageert Gijssen zonder er verder op in te 
gaan. De ouderdom eist zijn tol. Hij maakt zich drukker over de jonge katjes 
die hem omringen. En vooral over het lot van zijn kunstwerken die hij tot de 
nok van de gammele schuur heeft opgestapeld. Hij zegt regelmatig vreemde heren 
en dames over de vloer te krijgen. &quot;Die willen van alles en kijken overal 
in, maar mijn grootste zorg is dat ze de schilderijen laten staan.&quot;
Een ander, naar eigen zeggen trouwe bezoeker van Gijssen is Th. van Mullekom, 
raadslid te Helmond, die de omstreden grondtransactie aan het licht bracht. 
&quot;Ik kom al 25 jaar bij Teun. &quot;Een jaar of tien geleden liet van 
Mullekom zijn oog op de grond vallen. &quot;Voor mijn zoon, om iets op te 
bouwen. Ik wist dat er een bouwbestemming op lag.&quot; Maar hij ving bot bij 
Philips. Vorige week viel hij van zijn stoel toen hij vernam dat de 
Philips-jurist hem voor geweest was. &quot;Tegen een belachelijk lage prijs. 
Dat slaat nergens op.&quot; Ook de gezusters Leijten, die op Riel een 
boerenbedrijf leiden, hadden voor die prijs wel willen kopen. Zij kregen als 
pachters van de grond evenmin gelegenheid. Uiteindelijk hebben ze zelf 
ingestemd met be&euml;indiging van hun pachtrecht tegen een afkoopsom van 20.000 
gulden, kosten koper.

Die koper kan in de toekomst, mits Philips de transactie niet terugdraait, op 
een deel van het perceel bouwen. Het bestemmingsplan van dit 'beschermd 
dorpsgezicht' laat een langgevel-boerderij toe onder een reeks van strenge 
eisen. In het koopcontract is vastgelegd dat Philips bij eventuele nieuwbouw 
alsnog 175.000 gulden extra ontvangt. Inclusief de andere uitgaven zou de prijs 
per vierkante meter dan uitkomen op circa veertig gulden.

Het laat Teun Gijssen koud. &quot;Ik werk om te leven&quot;, zegt hij. &quot;Om 
geld geef ik niet veel, dat moet ik toch afstaan.&quot;
